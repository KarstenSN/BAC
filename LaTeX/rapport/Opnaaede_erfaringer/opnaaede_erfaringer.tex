\chapter{Erfaringer}

\textbf{Karsten} \\
Mit hovedområde i dette projekt har været at udvikle en metode til at måle jordfugtigheden. Der er derfor blevet lagt en del arbejde i at læse videnskabelige artikler og søge information på internettet. Det har været svært at finde de videnskabelige artikler som gav nyttig viden. Ofte gives der intet konkret men blot et resume af nogle målinger og resultater samt en symbolskitse af et målekredsløb. Dette har været svært at omdanne til noget brugbart. Derfor er der samtidig også blevet brugt meget tid på at implementere selve målekredsløbet da det skulle designes helt fra bunden. Det har været vigtigt at bruge tiden effektivt og for ikke at ende med at være i tidspres til sidst i projektet, har der fra start været en enighed om at få lavet noget hurtigst muligt. Denne arbejdsmorale har været tilstede hos begge og vi er som projektgruppe gået godt i spænd. Arbejdet har forløbet flydende og der har ikke været nogle stridigheder eller andre problemer. Projektet har været meget krævende, men har samtidig givet en god erfaring med at skrive dokumentation designe hardware og software.

\textbf{Kenn} \\
Mit arbejde i udviklingen af dette projekt været lige dele design og implementering som det har været struktur og dokumentation af projektet. 
Jeg har fra praktikperioden en del erfaring i industriel printudlægning, tests og dokumentation i forhold til gældende standarder. Denne erfaring er yderligere blevet udbygget i dette projekt, hvor der har været mulighed for at benytte de erhvervede ingeniørmæssige kompetencer. Kompetencer inden for strukturering og styring af et udviklingsprojekt både selvstændig og i projektgruppen er ligeledes blevet styrket. Ligesom evnen til kritisk og professionelt at forholde sig til den research der findes på nettet og omsætte det til en konkret brugbar løsning for projektet. Derudover er der opnået større kompetencer indenfor integrering af DFM i designet, her primært har henvendt sig til design og udlægnings-faserne. Projektet har givet et rigtig godt indblik den tid og arbejde det kræver at designe et system fra scratch og dermed styrket evnen til konkret og præcis at kunne tids-estimere opgaver af denne art når de forekommer i industrien.  
